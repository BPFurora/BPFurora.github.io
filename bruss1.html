Inleefdag Brussel: Forum of the Future

Op 22 november zijn we met onze groep, buiten Ruben die ziek was, naar Brussel getrokken om het event ‘Forum of the Future’ bij te wonen. We moesten nog een halve inleefdag volgen en dit evenement was hier perfect voor. Het viel namelijk perfect in lijn met ons business project voor Facturalia. Forum of the Future was vooral een boekhoud-, facturatie- en fiscaliteitsevent. 
Op het forum waren er veel gastsprekers. We besloten om er 5 van te bezoeken: 
•	Word jij de accountant van morgen? 
•	Why accounting IS sexy door Yuki.
•	Welke skills heb je écht nodig als hedendaagse accountant? 
•	Vertrouwen aan de basis van de uitdagingen van de digitalisering 
•	Hoe wordt mijn bedrijf gratis digitaal? 
Omdat we nog tot 12:30 les hadden in Antwerpen, beslisten we om vanuit Antwerpen te vertrekken. Doordat we met zes waren maar we maar 1 auto ter beschikking hadden, hebben we besloten dat twee personen met de trein gingen en vier met de auto. Veli reed met zijn auto en Tine, Fons en Badr vergezelden hem. Basiel en Lars maakten gebruik van het openbaar vervoer en vonden zo hun weg naar het forum.
Met een stipte aankomst konden we nog snel naar de eerste gastspreekster. Het onderwerp was: ‘Word jij de accountant van morgen’. Als bonus kregen we op het einde van de lezing een bon om gratis het boek ‘Codac van de accountant en de belastingconsulent’ af te halen. Aangezien dit boek wordt verkocht voor €182 in de winkel, was dit een leuke bonus voor ons. Het college zelf was helaas minder interessant. De presentatie was zoals het clichébeeld van een accountant, stijf en saai. 
Het college van ‘Why accounting is sexy’, gegeven door een medewerkster van Yuki was dan wel zeer interessant. Doordat onze opdrachtgever ook gebruik maakt van Yuki voor zijn boekhouding, konden we meteen de perfecte vergelijking maken en was hun uitleg ook veel duidelijker. Daarnaast gaf het ons meer inzicht over de mogelijkheden die eventueel ook geïmplementeerd kunnen worden in Facturalia. 
‘Welke skills heb je echt nodig als hedendaagse accountant’, gegeven door Silverfin, was ook interessant omdat ze niet echt op hun eigen programma ingingen, maar eerder een soort van advies gaven. Wat ons daar bijbleef was dat het cijferwerk steeds meer en meer geautomatiseerd wordt. Ook blijkt dat accountants en software steeds belangrijker gaan worden bij het advies geven aan de ondernemers op vlak van fiscaliteit.
Na de andere colleges hadden we beslist om samen te gaan eten. Een probleem dat we vaak hebben is dat we nooit kunnen kiezen waar we gingen eten. Na een beetje rond te stappen in de buurt van de Expo zijn we in een restaurant ‘Grillland’ belandt. U kan al raden wat we gegeten hebben. Veli, Lars, Badr en Fons gingen voor de grilloptie, Basiel en Tine gingen voor een pizza.
Doordat we zelf van stand tot stand konden gaan en de lezingen niet te lang en interactief waren was het een leuke en interessante inleefdag. Nu gaan we proberen om alle info te implementeren in ons project.
